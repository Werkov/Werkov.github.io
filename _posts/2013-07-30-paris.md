---
title: Paris 2013
tags: travel France Germany cycling
layout: post
---


## Den 01 (15.7.) ##

  * start: Bělá nad Radbuzou
  * Věže bývalého radarového/radiového systému na vrcholech Českého lesa.
  * V Česku podél cyklotrasy č. 37.
  * V Německu po bývalé železnici -- velmi mírná ale velmi dlouhá stoupání (opticky působí jako rovina, a tak se po téhle "rovině" jelo dost pomalu).
  * Kreislehrgarten -- zahrada u stezky před Floßem, volné záchody a pitná voda.
  * Dva defekty -- jeden po pár km ještě v Česku, druhý už v Německu na stejném kole (asi špatně usazená duše).
  * konec a spaní: roh louky za městečkem Floß
  * ujeto: 75 km, doba jízdy: 3:48, maximum 64,65 km/h (sjezd z Českého lesa)


## Den 02 (16.7.) ##

  * Doplnění vody z veřejných záchodů a drobné bloudění v Nestadt a.d. Waldnaab.
  * Pauza na oběd u kostela v Gegenbachu.
  * Výjezd španým směrem a zabloudění k vápencovému/kaolinovému lomu nad Gegenbachem.
    * Kolem příjezdové cesty naklaďáků vše pokryto bílým prachem.
    * Bloudění v bavorských lesích, použití GPS a mapy v mobilu, bušení křovinami, nalezení se u usedlosti u Frohnhofu.
  * Pak opět cylkostezka a ujíždíme přes Sulzbach-Rosenberg (doplnění vody na WC).
  * Nákup a odpočinek na náměstí v Hersbrucku (první muslimka na náměstí).
  * konec a spaní: pole/louka u baggersee u Hersbrucku.
    * Původně taboříme mezi lesy u Henfenfeldu, ale odtud nás vyhání hajný kvůli údajnému honu.
    * Místními je nám doporučen kemp u jezera, ale posílají si nás tam a zpět, takže jsme se nakonec vraceli až za Hersbruck.
  * ujeto: 136 km, doba jízdy: 7:07, maximum 45,19 km/h

## Den 03 (17.7.) ##

  * Průjezd Nürnbergem.
    * Původní Marktplatz, 2 kostely v centru, radnice, hrad na vysoké skále.
    * Parky v nivě podél Pegnitzu, designované pro zaplavování.
    * Světlé pečené uzeniny v housce.
  * Suché a prašné vápencové cesty špiní kola, boty i oblečení.
  * konec a spaní: kemp u Langsee (21 €, 3 osoby + stan)
    * pračka za 2.50 €
  * ujeto: 104 km, doba jízdy: 5:21, maximum 53,24 km/h


## Den 04 (18.7.) ##

  * Průjezd zemědělským německým venkovem.
  * Odpoledne se láme Pauliemu osa v zadním náboji. Michal se vrací do Rot am See pro novou, výměna a pokračování.
  * V Loefelu potkáváme Němce, co doporučuje restauraci v Braunsbachu (Zum Löwen).
    * Kvůli terénu objíždíme Leidenberg.
    * Po příjezdu zde večeříme německá jídla (prejt s bramborovou kaší, extra porce řízků, masový sýr).
  * konec a spaní: pastvina v říčním údolí Kocheru před Schwäbisch Hallem.
  * ujeto: 107 km, doba jízdy: 5:30, maximum 68,45 km/h.

{:.thumbnail}
[![Spaní pod širákem](/resources/paris-sleeping.jpg)](/resources/paris-sleeping.jpg)

## Den 05 (19.7.) ##

  * Ráno bloudivý průjezd Schwäbish Hallem.
  * Oběd v Öhringen v parku u městské ZOO. Do pusy nám hledí hejno žebrajících kachen (nic nedostanou).
  * Odpoledne zmrzlinová pauza na náměstí v Neckarsulmu (opět muslimka na náměstí). Během dne průjezd kolem mešity v nějaké průmyslové(?) zóně.
  * konec a spaní: původně les za Bad Wimpfenem, pak přejezd do kempu u Gundelsheimu.
    * Hledáme skryté místo k táboření, nalézáme les u pole za Bad Wimpfenem. Povečeříme a uleháme za bzučení komárů. Stan postavit nelze, odkrýt se nelze (komáři), přikrýt se nelze (vlna veder), zkoušíme přesun za tmy na pole, ale nakonec jsme vyštípáni a balíme na noční přesun do cca 7 km vzdáleného kempu (objeven náhodou, padaly i návrhy na noční cestu do Heidelbergu).
  * ujeto: (99 + 7) km, doba jízdy: 5:35 + 0:27, maximum 56,93 km/h.

## Den 06 (20.7.) ##

  * Rychlý průjezd údolím Neckaru (objížďka kopců).
  * Průjezd centrem Heidelbergu.
    * Cykloturistický zájezd důchodců ucpává cyklostezku.
    * Most, zámek a historické centrum (opět muslimka na lavičce na náměstí).
  * konec a spaní: kemp ve Walldorfu.
    * Bomba na vařič, co jsme koupili v Německu nepasuje, a tak vaříme na venkovním vařiči ochotného karavanujícího Němce.
    * To, že spousta věcí se zde jmenuje Astoria není náhoda. Pochází odtud
      milionář Astor vlastnící síť hotelů Waldorf-Astoria a dokonce tu je i
      hlavní sídlo SAPu (zdroj: [Wikipedie](https://en.wikipedia.org/wiki/Walldorf))
  * ujeto: 98,3 km, doba jízdy: 4:53, maximum 48,48 km/h.

## Den 07 (21.7.) ##

  * Pohodlná etapa rýnskou rovinou/nížinou, ale Rýn samotný nespatřen.
  * Objezd Karlsruhe přes Durlach -- zastávka na oběd a zmrzlinu (žádná muslimka).
  * Defekt na zadním kole u Iva.
  * konec a spaní: kemp ve Oberhausenu.
    * V neděli bylo zavřeno, a tak jsme nesehnali správnou bombu -- večeříme v kempské restauraci, opět dvojice řízků na porci.
  * ujeto: 118,9 km, doba jízdy: 5:59, maximum 45,19 km/h.

## Den 08 (22.7.) ##

  * První pohled na Rýn až po zdolání hráze na jeho břehu.
  * Podél Rýna cesta až do Strasbourgu (průjezd lodními překladišti kamenů není nic pro tenké silniční pláště).
  * Přejezd Rýna přes Europabrücke.
    * Zklamání. Obyčejný betonový most, co se chvěje pod těžkou dopravou. Uprostřed aluminiová tabulka značící hranici mezi Německem a Francií.
  * Pohled na nejvyšší katedrálu.
  * Koupě správné bomby na vařič. Prodavačka strachy uskočila, když jsme bombu zkoušeli s vařičem a on zasykl plynem.
  * Oběd v parku u Europarlamentu.
    * Jenom jedna skupinka aktivistů lobujících za osvobození [nějakého komunisty](http://en.wikipedia.org/wiki/Abdullah_%C3%96calan) uvězněného za Kavkazem (asi).
  * Zdražení potravin oproti Německu.
  * Za hrozného vedra opouštíme Strasbourg podél kanálu Marna-Rýn až do Saverne.
  * konec a spaní: kemp v Saverne.
    * Paní na recepci je rozverná (opilá nebo unavená), nutí nás se prvně umýt a utábořit a pak teprve zaplatit. Tušíme léčku, ale žádná podlost se nekoná.
  * ujeto: 108,1 km (plánovaný odpočinkový den), doba jízdy: 5:42, maximum 35,26 km/h.

## Den 09 (23.7.) ##

  * Cesta podél kanálu. Kanál teče tunelem v kopcích (Vogézy), my je přejíždíme a nějak míjíme technickou zajímavost Plan Incline -- výtah na lodě.
  * Potkáváme Makedonce, co cestuje Evropu na kole.
    * Umí česky -- pracoval tři roky v Praze.
    * Směřuje taky na Paříž. Prý je na cestě již 50 dní a celkem ho čeká 90 dní.
    * Je z nějaké neziskové organizace -- zkoušejí nějaké zemědělské komuny... IMO mašíbl.
    * Fotí si nás a my jeho.
  * Odpoledne vrcholí vedro a žízeň.
  * V Einville-en-Jard kupujeme Coca-Colu (prodavač neumí jinak než francouzsky)
    * Předjíždíme Čechy, co se plaví kanálem stejným směrem jako my. Ve městě se s nimi krátce bavíme.
    * Přichází studená fronta. První bouřku přečkáváme v průjezdu.
  * Během chvíle bez deště přejíždíme do Nancy, kde přečkáváme a zastávce druhou vlnu bouřky.
  * Projedeme Nancy a na šíleném kopci za městem jdeme do kempu.
  * konec a spaní: kemp za Nancy na kopci (pěkná recepční).
  * ujeto: 118,4 km, doba jízdy: 5:37, maximum 54,92 km/h.

## Den 10 (24.7.) ##

  * Ráno zataženo a přeháňka. Paulie časně odjíždí vlakem zpět do Čech.
  * Bloudění při průjezdu Toulem, nakonec jedem podél kanálů (asfalt i tráva) až do Bar le Duc.
  * Během dne opět (polo)jasno a vedro.
  * Vodní kanál teče i po mostech. Poprvé velký zážitek, ale pak jsme to viděli ještě několikrát a stala se z toho obyčejnost.
  * Na oběd ve vsi Naives jsem snědl celkem 460 g smradlavých sýrů (nevím či by design či tím, že jsem je vezl už od předchozího dne) a nakonec mi nic nebylo.
  * Odpoledne zmrzlinová zastávka v Ligny-en-Barrois, kde nad náměstím prolétla Mirage.
  * Večer sightseeing v Bar-le-Duc. Hlavní město departmentu/regionu a docela zchátralé vzezření.
  * konec a spaní: velmi levný kemp v Bar le Duc (8.84 € za 2 osoby a stan)
    * Recepční v kempu v Ligny-en-Barrois neuměla jinak než francouzsky.
  * ujeto: 111,4 km, doba jízdy: 5:15, maximum 56,42 km/h.

{:.thumbnail}
[![Pomník obětem 1. světové války v Naives.](/resources/paris-memorial.jpg)](/resources/paris-memorial.jpg)

## Den 11 (25.7.) ##

  * Cesta podél kanálu. Jsou vidět jen stromy a kanál. Frčíme, města neprohlížíme.
  * Večeře v Epernay (druhém hlavním městě Champagne) bez šampaňského.
  * konec a spaní: camp municipal v Epernay (krom Holanďanů i hodně Britů)
  * ujeto: 122,4 km, doba jízdy: 5:50, maximum 31,79 km/h.

## Den 12 (26.7.) ##

  * Ráno bouřka, a tak ve stanu čekáme až přejde. Po černých scénařích jenom odpolední jízdy, nakonec vyjíždíme jen asi o hodinu a půl později než obvykle.
  * Jeli jsme traverzem po stráních Champagne. Z vinic byla splavena spousta hlíny na silnici.
  * Z vinic byla cítit síra (resp. oxid siřičitý, asi nějaké ošetření proti škůdcům).
  * Oběd u řeky v Chateax-Thiery.
  * Odpoledne mám krizi, bolí mě obě třísla při šlapání, ale zastávka v La Ferté pomáhá.
  * Podvádíme a zkracujeme si cestu do Meaux po státní silnici, tam se informujeme v infocentru na kemp v našem směru.
  * Z Meaux ke kempu jedeme podél kanálu. Jsme již dost unavení, i psychicky -- jedeme jak dvě ženské :-)
  * Večer objevuji, že mi praskla levá nosná trubka na nosiči. Váha opřela se však do výstupků na rámu, tak to fixuji lepicí páskou.
  * konec a spaní: kemp s pařížskými cenami poblíž Disneylandu (ves Jablines)
  * ujeto: 125,1 km, doba jízdy: 6:00, maximum 49,82 km/h.

## Den 13 (27.7.) ##

  * Vyjíždíme opět mírně zpoždění ranním přechodem studené fronty.
  * Cesta do vesnice Claye-Souilly a pak podél kanál de l'Ourque.
  * Nejdříve šotolinová cesta s loužemi a popadanými větvemi ze stromů.
  * Pak parky a domková předměstí. Pak industriální předměstí. Pak staré předměstí a pak centrum.
  * Centrem průjezd do "cíle" na Champs-Elyssé.
  * Hledání hostelu, resp. infocentra. Většina hostelů je na Montmartru.
  * konec a spaní: budget hotel na Coulaincourt Square (27 € za osobu, pokoj pro dva se sprchou, WC společné)
  * ujeto: 58,8 km, doba jízdy: 4:00, maximum 37,29 km/h.
    * celkem najeto (tachometr): 1389 km za 71:26 (včetně přesunů kol po Paříži)
    * retrospektivní trasa ([mapy.com](https://mapy.com/s/karejefovo), [GPX](/resources/paris-retro.gpx)): 1163 km

{:.thumbnail}
[![Foto dokládající dobytí Paříže.](/resources/paris-ivo.jpg)](/resources/paris-ivo.jpg)
[![Znalci Paříže jistě poznávají lavičky za Vítězným obloukem.](/resources/paris-michal.jpg)](/resources/paris-michal.jpg)

## Den 14 (28.7.) ##

  * Den sightseeingu a socializace (po katalyzačním alkoholu, večer v hostelu).
  * konec a spaní: hostel Montclaire (25 € za osobu v osmiložnici)
  * ujeto: -- pouze jsme převedli kola mezi hostely.
    * Objevuji, že praskla opěrná noha na pravé straně nosiče. Už s tím nic nedělám.

## Den 15 (29.7.) ##

  * Dopoledne signseeing na hřbitově (většina muzeí má v pondělí zavřeno).
  * Rozložení a zabalení kol k cestě autobusem. 17.30 odjezd z Paříže.
  * ujeto: přejezd s koly na Gare Gallieni na předměstí Bagnolet, kde má terminál Eurolines.

{:.thumbnail}
[![Demontáž a balení kol v metru.](/resources/paris-packing.jpg)](/resources/paris-packing.jpg)

## Den 16 (30.7.) ##

  * V 8.30 příjezd do Prahy a vybalení a složení kol.
